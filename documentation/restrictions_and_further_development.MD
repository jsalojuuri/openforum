## Sovelluksen rajoitteet ja jatkokehitys

Sovellus on kehitetty Helsingin Yliopiston kurssin Tietokantasovellus projektina syys-lokakuussa 2019. Kurssin aikana toteutettiin suurin osa kurssin alussa suunnitelluista käyttötapauksista ja sovellus on jo sellaisenaan toimiva pienen ryhmän keskustelufoorumiksi. Sovelluksesta puuttuu toistaiseksi työkalut foorumien ja kirjoitusten hakemiseen, tietokantahakujen listauksia ei ole sivutettu sovelluksessa mitenkään eikä salasanoja ole salattu tietokannassa. Nämä on lisätty [käyttötapauslistauksen jatkokehitysideoihin](./usecases.txt), jonka lisäksi käyn tässä vielä lyhyesti läpi ajatuksia näiden toteuttamiseksi:

* Hakutoiminnallisuus: tämän hetkisen tiedon perusteella toteutus kannattaisi tehdä Pythonin [Whoosh-kirjaston](https://whoosh.readthedocs.io/en/latest/intro.html) avulla. Whooshiin on olemassa myös [SQLAlchemy integraatio](https://flask-whooshee.readthedocs.io/en/latest/), joka oletettavasti nopeuttaisi toteutusta.
* Listausten sivutus: listauksia, kuten Open Forumiin luotuja foorumeita, foorumin kirjoituksia tai kirjoituksen kommentteja voi niputtaa esim. kymmenen esiintymän ryhmiin per sivu, mikä parantaisi sovelluksen käytettävyyttä sisällön määrän kasvaessa. Sivutuksen toteutukseen Flask-ympäristössä voi tutustua esim. [Miguel Grinbergin blogin avulla](https://blog.miguelgrinberg.com/post/the-flask-mega-tutorial-part-ix-pagination).
* Salasanojen salaaminen: Salaamisella parannetaan sovelluksen tietoturvallisuutta. Salasanojen saluksella estetään käyttäjien salasanojen vuotaminen niin ylläpitäjille kuin pahantahtoisille henkilöille mahdollisen tietomurron yhteydessä. Salauksella tietokantaan tallennetut salasanat ovat normaalisti käytettävissä sovelluksen tarpeisiin, mutta näyttävät tunnistamattomilta merkkijonoilta salausalgoritmin käsittelyn jälkeen. Yksi varteenotettava salasanojen suojaamiseen käytettävä kirjasto Pythonilla on [Passlib](https://passlib.readthedocs.io/en/stable/), josta löytyy yli 30 erilaista salasanojen salausalgoritmia. 
